---
title: Baseline Informatiebeveiliging Overheid
summary: 
hide:
  - navigation
---

#  Welkom bij de ontwikkelpagina van de BIO2

!!! warning "BIO2 in ontwikkeling" 
    Dit is een werkversie van de BIO2. De teksten zijn nog niet representatief voor de definitieve versie. De documentatie is alleen bedoeld om mee te kunnen denken. De definitieve versie kan nog wezenlijk veranderen.

## BIO2 Ontwikkeling
De BIO is het kader voor informatiebeveiliging voor de overheid. Op deze pagina's werken wij met jou aan de nieuwe versie van de BIO2.

Als je meer wilt weten over de huidige BIO, de achtergrond van de BIO en ondersteunende documentatie ga dan naar [bio-overheid.nl](https://bio-overheid.nl/over-de-bio). 
Op deze pagina werken we aan de nieuwe versie van de BIO: de BIO2. In deze nieuwe norm verwerken we de feedback die we hebben opgehaald bij de bestuurders en CISO's van de overheden. Onder meer met een [evaluatie](https://www.rijksoverheid.nl/documenten/rapporten/2022/11/17/evaluatie-baseline-informatieveiligheid-overheid) van de BIO en workshops met de overheden hebben we nuttige feedback opgehaald. Het eerste resultaat hiervan is het concept. Op deze pagina werken we samen met jullie aan de verdere uitwerking van de BIO2.

## Conceptversie BIO2 
Mocht je wijzigingen willen voorstellen voor de BIO, deel dan jouw inbreng via Github. In [CONTRIBUTING](https://github.com/MinBZK/Baseline-Informatiebeveiliging-Overheid/blob/main/CONTRIBUTING.md) staat hoe je kan bijdragen.
De aanvullingen die we van jullie ontvangen, nemen wij zoveel mogelijk mee in de ontwikkeling. Het is belangrijk om te weten dat we niet alle inbreng overnemen. De keuze over wat we wel en niet overnemen blijft bij het BIO team op Github en later ook in besluitvorming door onder meer de BIO werkgroep en IBO-kerngroep.

## Leeswijzer 
Via het menu aan de bovenzijde kan je bij de stukken die de BIO2 zullen vormen. We voegen stapsgewijs nieuwe documentatie toe.
De volgende documenten zijn op dit moment beschikbaar: 

- [X] Conceptontwerp
- [X] Verhouding NIS2 en BIO
- [ ] BIO2 inleiding. *Deze teksten zijn nog niet gepubliceerd.*
- [ ] Beheersmaatregelen en richtlijnen. *Deze teksten zijn nog niet gepubliceerd.*
